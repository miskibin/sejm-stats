[DocumentChunk(start_page=0, end_page=4, content='DZIENNIK USTAW
RZECZYPOSPOLITEJ POLSKIEJ
Warszawa, dnia 24 października 2024 r.

ROZPORZĄDZENIE
MINISTRA FUNDUSZY I POLITYKI REGIONALNEJ1)
z dnia 18 października 2024 r.
w sprawie pomocy publicznej na realizację projektów w zakresie transportu intermodalnego w ramach programu
Fundusze Europejskie na Infrastrukturę, Klimat, Środowisko 2021–2027
Na podstawie art. 30 ust. 4 ustawy z dnia 28 kwietnia 2022 r. o zasadach realizacji zadań finansowanych ze środków
europejskich w perspektywie finansowej 2021–2027 (Dz. U. poz. 1079) zarządza się, co następuje:

### § 1. Rozporządzenie określa szczegółowe przeznaczenie, warunki i tryb udzielania pomocy publicznej na realizację
projektów w zakresie transportu intermodalnego, zwanej dalej „pomocą”, w ramach programu Fundusze Europejskie na
Infrastrukturę, Klimat, Środowisko 2021–2027, zwanego dalej „programem”, a także podmiot udzielający pomocy.

### § 2. Ilekroć w rozporządzeniu jest mowa o:
1) intermodalnej jednostce ładunkowej – należy przez to rozumieć jednostkę ładunkową umożliwiającą przewóz towarów
z wykorzystaniem różnych gałęzi transportu na całej trasie przewozu bez konieczności przeładunku towarów do innej
jednostki ładunkowej przy zmianie gałęzi transportu;
2) operatorze – należy przez to rozumieć przedsiębiorcę świadczącego usługi terminalowe w zakresie obsługi intermo-
dalnych jednostek ładunkowych;
3) podmiocie udostępniającym tabor kolejowy – należy przez to rozumieć przedsiębiorcę prowadzącego działalność gos-
podarczą polegającą na udostępnianiu do korzystania taboru kolejowego służącego do wykonywania transportu inter-
modalnego mającego swój początek lub koniec na terytorium Rzeczypospolitej Polskiej lub przebiegającego przez
terytorium Rzeczypospolitej Polskiej przedsiębiorcom wykonującym transport intermodalny, z wyłączeniem samo-
dzielnego wykonywania transportu intermodalnego przez podmiot udostępniający tabor kolejowy;
4) terminalu intermodalnym – należy przez to rozumieć znajdujący się na terytorium Rzeczypospolitej Polskiej obiekt
budowlany lub zespół obiektów budowlanych, trwale związany z gruntem, wraz z urządzeniami specjalistycznymi i in-
frastrukturą, które umożliwiają prowadzenie działalności polegającej na załadunku, wyładunku lub innych czynnoś-
ciach ładunkowych, a także czasowym składowaniu intermodalnych jednostek ładunkowych;
5) transporcie intermodalnym – należy przez to rozumieć przewóz towarów z wykorzystaniem więcej niż jednej gałęzi
transportu, realizowany z wykorzystaniem tej samej intermodalnej jednostki ładunkowej, bez rozformowania tej jed-
nostki, na całej trasie przewozu, z tym że do rozformowania intermodalnej jednostki ładunkowej może dojść jedynie
w przypadku jednostki specjalistycznej przeznaczonej do przewozu produktów rolnych lub gazu, podczas ich przeła-
dunku na statek w porcie morskim lub porcie śródlądowym;
6) usługach terminalowych – należy przez to rozumieć usługi polegające na załadunku, wyładunku lub innych czynnoś-
ciach ładunkowych, a także czasowym składowaniu intermodalnych jednostek ładunkowych.
1) Minister Funduszy i Polityki Regionalnej kieruje działem administracji rządowej – rozwój regionalny, na podstawie § 1 ust. 2 rozpo-
rządzenia Prezesa Rady Ministrów z dnia 18 grudnia 2023 r. w sprawie szczegółowego zakresu działania Ministra Funduszy i Polityki
Regionalnej (Dz. U. poz. 2711).
### § 3. 1. Pomoc może być udzielona przedsiębiorcy pochodzącemu z jednego z państw członkowskich Unii Europejskiej
lub Europejskiego Porozumienia o Wolnym Handlu (EFTA), mającemu siedzibę, oddział lub przedstawicielstwo na teryto-
rium Rzeczypospolitej Polskiej, na realizację na terytorium Rzeczypospolitej Polskiej projektu obejmującego:
1) budowę lub przebudowę infrastruktury terminali intermodalnych, w tym infrastruktury dedykowanej w rozumieniu
art. 2 pkt 33 rozporządzenia Komisji (UE) nr 651/2014 z dnia 17 czerwca 2014 r. uznającego niektóre rodzaje pomocy
za zgodne z rynkiem wewnętrznym w zastosowaniu art. 107 i 108 Traktatu (Dz. Urz. UE L 187 z 26.06.2014, str. 1,
z późn. zm.2)), w zakresie infrastruktury drogowej, bocznic lub linii kolejowych, które służą połączeniu terminali in-
termodalnych z siecią drogową lub siecią kolejową;
2) zakup lub modernizację urządzeń niezbędnych do obsługi terminali intermodalnych;
3) zakup lub modernizację i wdrożenie systemów informatycznych niezbędnych do obsługi terminali intermodalnych oraz
systemów telematycznych i satelitarnych związanych z transportem intermodalnym;
4) zakup nowego lub zmodernizowanego taboru kolejowego służącego wyłącznie do wykonywania transportu intermo-
dalnego – jeżeli przedsiębiorca nie jest podmiotem udostępniającym tabor kolejowy;
5) zakup nowego taboru kolejowego służącego wyłącznie do wykonywania transportu intermodalnego – jeżeli przedsię-
biorca jest podmiotem udostępniającym tabor kolejowy.
2. Pomoc nie może zostać udzielona lub wypłacona przedsiębiorcy:
1) na którym ciąży obowiązek zwrotu pomocy publicznej wynikający z decyzji Komisji Europejskiej uznającej pomoc
publiczną za niezgodną z rynkiem wewnętrznym Unii Europejskiej;
2) znajdującemu się w trudnej sytuacji w rozumieniu ust. 2.2. pkt 20 komunikatu Komisji – Wytyczne dotyczące pomocy
państwa na ratowanie i restrukturyzację przedsiębiorstw niefinansowych znajdujących się w trudnej sytuacji (Dz. Urz.
UE C 249 z 31.07.2014, str. 1, z późn. zm.3)), zwanych dalej „wytycznymi”.

### § 4. 1. Przedsiębiorca może otrzymać pomoc, jeżeli:
1) zakres realizacji projektu jest zgodny z § 3 ust. 1;
2) wydatki kwalifikowalne na realizację projektu są ponoszone zgodnie z § 6 ust. 1;
3) wielkość pomocy nie przekracza wartości określonej na podstawie § 5 ust. 3;
4) zobowiąże się, że projekt zachowa trwałość operacji zgodnie z art. 65 rozporządzenia Parlamentu Europejskiego i Rady
(UE) 2021/1060 z dnia 24 czerwca 2021 r. ustanawiającego wspólne przepisy dotyczące Europejskiego Funduszu Roz-
woju Regionalnego, Europejskiego Funduszu Społecznego Plus, Funduszu Spójności, Funduszu na rzecz Sprawiedli-
wej Transformacji i Europejskiego Funduszu Morskiego, Rybackiego i Akwakultury, a także przepisy finansowe na
potrzeby tych funduszy oraz na potrzeby Funduszu Azylu, Migracji i Integracji, Funduszu Bezpieczeństwa Wewnętrz-
nego i Instrumentu Wsparcia Finansowego na rzecz Zarządzania Granicami i Polityki Wizowej (Dz. Urz. UE L 231
z 30.06.2021, str. 159, z późn. zm.4));
5) zobowiąże się, że przedmiot realizacji projektu będzie wykorzystywany wyłącznie do wykonywania transportu inter-
modalnego;
6) zobowiąże się, że tabor kolejowy, którego dotyczy projekt, będzie wykorzystywany wyłącznie do wykonywania trans-
portu intermodalnego mającego swój początek lub koniec na terytorium Rzeczypospolitej Polskiej lub przebiegającego
przez terytorium Rzeczypospolitej Polskiej.
2. Przedsiębiorca świadczący usługi terminalowe może otrzymać pomoc, jeżeli zobowiąże się do zapewnienia dostępu
na przejrzystych, równych i niedyskryminujących warunkach do usług terminalowych, których dotyczy projekt, przedsię-
biorcom zainteresowanym korzystaniem z tych usług za opłatą ustaloną w taki sposób, aby efektywność finansowa projektu
wyrażona wskaźnikiem finansowej wewnętrznej stopy zwrotu z kapitału krajowego, zwanym dalej „wskaźnikiem FRR/k”,
nie przekroczyła typowej oczekiwanej stopy zwrotu z projektów w zakresie transportu intermodalnego.
2) Zmiany wymienionego rozporządzenia zostały ogłoszone w Dz. Urz. UE L 329 z 15.12.2015, str. 28, Dz. Urz. UE L 149 z 07.06.2016,
str. 10, Dz. Urz. UE L 156 z 20.06.2017, str. 1, Dz. Urz. UE L 236 z 14.09.2017, str. 28, Dz. Urz. UE L 26 z 31.01.2018, str. 53, Dz. Urz.
UE L 215 z 07.07.2020, str. 3, Dz. Urz. UE L 89 z 16.03.2021, str. 1, Dz. Urz. UE L 270 z 29.07.2021, str. 39, Dz. Urz. UE L 119
z 05.05.2023, str. 159 oraz Dz. Urz. UE L 167 z 30.06.2023, str. 1.
3) Zmiany wymienionego komunikatu zostały ogłoszone w Dz. Urz. UE C 224 z 08.07.2020, str. 2 oraz Dz. Urz. UE C 2023/1212
z 29.11.2023.
4) Zmiany wymienionego rozporządzenia zostały ogłoszone w Dz. Urz. UE L 261 z 22.07.2021, str. 58, Dz. Urz. UE L 241 z 19.09.2022,
str. 16, Dz. Urz. UE L 275 z 25.10.2022, str. 23, Dz. Urz. UE L 63 z 28.02.2023, str. 1, Dz. Urz. UE L 130 z 16.05.2023, str. 1 oraz
Dz. Urz. UE L 2024/795 z 29.02.2024.
3. Przedsiębiorca, który zamierza wybudować terminal intermodalny, którego operatorem będzie inny przedsiębiorca,
może otrzymać pomoc, jeżeli zobowiąże się, że operator będzie ponosił opłatę za korzystanie z tego terminala ustaloną
w wysokości rynkowej i na przejrzystych, równych i niedyskryminujących warunkach.
4. W przypadku projektu, o którym mowa w § 3 ust. 1 pkt 5, przedsiębiorca może otrzymać pomoc, jeżeli zobowiąże
się udostępniać na przejrzystych, równych i niedyskryminujących warunkach tabor kolejowy, którego dotyczy projekt,
przedsiębiorcom wykonującym transport intermodalny za opłatą ustaloną w taki sposób, aby efektywność finansowa tego
projektu wyrażona wskaźnikiem FRR/k nie przekroczyła typowej oczekiwanej stopy zwrotu z projektów w zakresie trans-
portu intermodalnego.

### § 5. 1. Podmiotem udzielającym pomocy jest Centrum Unijnych Projektów Transportowych, zwane dalej „CUPT”.
2. Przedsiębiorca ubiegający się o udzielenie pomocy składa do CUPT wniosek o udzielenie pomocy, zwany dalej
„wnioskiem”, zawierający następujące informacje:
1) firmę przedsiębiorcy oraz określenie jego formy prawnej;
2) adres i siedzibę przedsiębiorcy;
3) imię i nazwisko osoby reprezentującej przedsiębiorcę oraz jej dane kontaktowe – numer telefonu i adres poczty elek-
tronicznej;
4) informację, czy przedsiębiorca ubiegający się o udzielenie pomocy jest małym lub średnim przedsiębiorstwem w ro-
zumieniu załącznika I do rozporządzenia Komisji (UE) nr 651/2014 z dnia 17 czerwca 2014 r. uznającego niektóre
rodzaje pomocy za zgodne z rynkiem wewnętrznym w zastosowaniu art. 107 i 108 Traktatu;
5) informację, czy przedsiębiorca ubiegający się o udzielenie pomocy jest przedsiębiorstwem znajdującym się w trudnej
sytuacji w rozumieniu ust. 2.2. pkt 20 wytycznych;
6) nazwę oraz miejsce realizacji projektu;
7) opis planowanych rezultatów projektu;
8) planowaną datę rozpoczęcia i zakończenia realizacji projektu;
9) zakres realizacji projektu;
10) przewidywaną wartość projektu;
11) wielkość pomocy, o którą ubiega się przedsiębiorca;
12) rodzaje wydatków kwalifikowalnych;
13) określenie źródeł finansowania projektu.
3. Wielkość pomocy, o którą ubiega się przedsiębiorca, nie może być większa niż niezbędna do uczynienia projektu
wystarczająco rentownym, tak aby przedsiębiorca był zainteresowany jego realizacją. W celu ustalenia maksymalnej wiel-
kości pomocy przyjmuje się, że rentowność projektu, określona poziomem wskaźnika FRR/k wyliczonego dla projektu, nie
może być wyższa niż typowa oczekiwana stopa zwrotu z projektów w zakresie transportu intermodalnego. Wielkość po-
mocy uwzględniana w wyliczeniu poziomu wskaźnika FRR/k obejmuje skumulowaną pomoc i finansowanie, o których
mowa w § 8.
4. Do wniosku dołącza się kalkulację wielkości pomocy, o którą ubiega się przedsiębiorca, potwierdzającą, że wielkość
pomocy nie jest większa niż niezbędna do uczynienia projektu wystarczająco rentownym, tak aby przedsiębiorca był zain-
teresowany jego realizacją.
5. Do obliczania wydatków lub kosztów, o których mowa w § 6 ust. 1 pkt 1, stosuje się stawkę ryczałtową obliczaną
w sposób określony w art. 54 lit. a rozporządzenia Parlamentu Europejskiego i Rady (UE) 2021/1060 z dnia 24 czerwca
2021 r. ustanawiającego wspólne przepisy dotyczące Europejskiego Funduszu Rozwoju Regionalnego, Europejskiego Fun-
duszu Społecznego Plus, Funduszu Spójności, Funduszu na rzecz Sprawiedliwej Transformacji i Europejskiego Funduszu
Morskiego, Rybackiego i Akwakultury, a także przepisy finansowe na potrzeby tych funduszy oraz na potrzeby Funduszu
Azylu, Migracji i Integracji, Funduszu Bezpieczeństwa Wewnętrznego i Instrumentu Wsparcia Finansowego na rzecz Za-
rządzania Granicami i Polityki Wizowej.
6. Jeżeli wniosek nie spełnia wymagań, o których mowa w ust. 2–4, CUPT wzywa przedsiębiorcę do usunięcia braków
we wniosku lub poprawienia wniosku w terminie nie krótszym niż 14 dni roboczych od dnia doręczenia wezwania, z pou-
czeniem, że nieusunięcie braków we wniosku lub niepoprawienie wniosku spowoduje pozostawienie tego wniosku bez roz-
poznania.
7. CUPT, w terminie 21 dni roboczych od dnia otrzymania kompletnego wniosku, informuje przedsiębiorcę, czy pro-
jekt, którego dotyczy wniosek, wstępnie, z zastrzeżeniem dalszej szczegółowej oceny projektu, kwalifikuje się do otrzyma-
nia pomocy.
8. Pomoc jest udzielana w formie dotacji przeznaczonej na pokrycie wydatków kwalifikowalnych, o których mowa
w § 6 ust. 1.
9. Wybór projektu do dofinansowania następuje w sposób konkurencyjny, o którym mowa w art. 44 ust. 1 ustawy
z dnia 28 kwietnia 2022 r. o zasadach realizacji zadań finansowanych ze środków europejskich w perspektywie finansowej
2021–2027, na podstawie wniosku o dofinansowanie projektu, o którym mowa w art. 50 ust. 1 tej ustawy.

### § 6. 1. Do wydatków kwalifikowalnych zalicza się niezbędne do realizacji projektu wydatki lub koszty poniesione
przez przedsiębiorcę w okresie od dnia otrzymania informacji, o której mowa w § 5 ust. 7, do dnia 31 grudnia 2029 r. na:
1) prace związane z przygotowaniem projektu, w tym:
a) niezbędną dokumentację,
b) opłaty związane z koniecznością uzyskania niezbędnych decyzji administracyjnych na etapie przygotowania pro-
jektu;
2) zakup nieruchomości niezabudowanych lub zabudowanych lub nabycie innego niż własność prawa do nieruchomości
o wartości nie większej niż 10 % łącznych wydatków kwalifikowalnych projektu;
3) budowę, przebudowę lub montaż, w tym:
a) budowę lub przebudowę placów składowych i przeładunkowych, parkingów służących wyłącznie do postoju po-
jazdów wykorzystywanych do wykonywania transportu intermodalnego oraz zaplecza technicznego do obsługi
tych pojazdów,
b) budowę lub przebudowę dróg wewnętrznych i wewnętrznego układu torowego wraz z urządzeniami sterowania
ruchem kolejowym,
c) odtworzenie nawierzchni drogi poza pasem prowadzenia robót, uszkodzonej działaniami związanymi z realizacją
projektu,
d) odtworzenie nawierzchni drogi kolejowej lub bocznicy kolejowej poza pasem prowadzenia robót, uszkodzonej
działaniami związanymi z realizacją projektu,
e) budowę lub przebudowę nabrzeży oraz urządzeń obcych w zakresie niezbędnym do realizacji projektu, w przy-
padku gdy taka konieczność wynika z projektu budowlanego,
f) budowę, przebudowę lub modernizację infrastruktury telekomunikacyjnej, wodno-kanalizacyjnej, energetycznej,
gazowej, ciepłowniczej, kanalizacji deszczowej i innej infrastruktury bezpośrednio związanej z realizacją pro-
jektu;
4) budowę lub przebudowę infrastruktury służącej połączeniu terminali intermodalnych z siecią kolejową lub siecią dro-
gową, w tym:
a) bocznic kolejowych lub linii kolejowych,
b) dróg dojazdowych;
5) nadzór nad robotami budowlanymi;
6) zakup lub modernizację urządzeń, w tym:
a) środków trwałych zainstalowanych na stałe w ramach realizacji projektu, takich jak urządzenia dźwigowe oraz
przeładunkowe,
b) ruchomych środków trwałych niezbędnych do poprawnego funkcjonowania infrastruktury powstałej w wyniku
realizacji projektu,
c) sprzętu będącego środkiem trwałym zakupionego lub wytworzonego na czas realizacji projektu,
d) materiałów niestanowiących środków trwałych wykorzystywanych przez czas realizacji projektu,
e) intermodalnych jednostek ładunkowych z wyjątkiem kontenerów;
7) nabycie wartości niematerialnych i prawnych;
8) zakup taboru kolejowego, w tym lokomotyw manewrowych i trakcyjnych oraz wagonów, służących wyłącznie do wy-
konywania transportu intermodalnego;
9) zakup lub modernizację oraz wdrożenie systemów informatycznych niezbędnych do obsługi terminali intermodalnych
oraz systemów telematycznych i satelitarnych związanych z transportem intermodalnym;
10) podatek od towarów i usług, o ile przedsiębiorcy, któremu udzielono pomocy, nie przysługuje prawo do obniżenia
kwoty podatku należnego o kwotę podatku naliczonego lub prawo do ubiegania się o zwrot podatku od towarów
i usług;
11) niezbędne opłaty związane z realizacją projektu, w tym opłaty administracyjne, jeżeli stanowią one wydatki kwalifi-
kowalne w ramach programu;
12) zastosowanie technik finansowania niepowodujących natychmiastowego przeniesienia prawa własności.
2. Do wydatków kwalifikowalnych nie zalicza się wydatków lub kosztów poniesionych na:
1) przygotowanie wniosku;
2) przygotowanie wniosku o dofinansowanie projektu, o którym mowa w art. 50 ust. 1 ustawy z dnia 28 kwietnia 2022 r.
o zasadach realizacji zadań finansowanych ze środków europejskich w perspektywie finansowej 2021–2027;
3) budowę, przebudowę lub modernizację obiektów służb ochrony, agencji celnych, magazynów oraz obiektów socjal-
nych, takich jak pomieszczenia sypialne oraz stołówki;
4) zakup używanego środka trwałego, który był współfinansowany ze środków Unii Europejskiej.

### § 7. Maksymalna intensywność pomocy wynosi 50 % wydatków kwalifikowalnych, o których mowa w § 6 ust. 1.

### § 8. 1. Pomoc udzielana w odniesieniu do tych samych wydatków kwalifikowalnych podlega sumowaniu z każdą inną
pomocą publiczną, pomocą de minimis lub finansowaniem ze środków Unii Europejskiej zarządzanym centralnie i niesta-
nowiącym pomocy publicznej udzielonym przedsiębiorcy, któremu przyznano pomoc na podstawie niniejszego rozporzą-
dzenia, niezależnie od jej formy i źródła.
2. Skumulowana pomoc i finansowanie, o których mowa w ust. 1, nie może przekroczyć maksymalnej intensywności
pomocy, o której mowa w § 7.
3. Przedsiębiorca informuje CUPT o każdej innej pomocy publicznej, pomocy de minimis lub niestanowiącym pomocy
publicznej finansowaniu ze środków Unii Europejskiej zarządzanym centralnie otrzymanym na realizację tego samego pro-
jektu.

### § 9. Pomoc może być udzielana w okresie obowiązywania decyzji Komisji Europejskiej, o której mowa odpowiednio
w art. 4 ust. 3 albo art. 9 ust. 3 i 4 rozporządzenia Rady (UE) 2015/1589 z dnia 13 lipca 2015 r. ustanawiającego szczegó-
łowe zasady stosowania art. 108 Traktatu o funkcjonowaniu Unii Europejskiej (Dz. Urz. UE L 248 z 24.09.2015, str. 9), nie
dłużej jednak niż do dnia 31 grudnia 2029 r.

### § 10. Rozporządzenie wchodzi w życie z dniem następującym po dniu ogłoszenia.
Minister Funduszy i Polityki Regionalnej: K. Pełczyńska-Nałęcz', chapter_title=None, word_count=2516)]